*********************************
Rys historyczny lotów kosmicznych
*********************************


Pionierzy kosmonautyki
======================
Erę rakietową rozpoczęła publikacja w 1903 roku tzw. wzoru Ciołkowskiego określającego prędkość rakiety zmieniającej masę (zużywającej paliwo podczas lotu). Wzór ten został opublikowany w książce "Badanie przestrzeni świata przy pomocy urządzeń odrzutowych" :cite:`Ciolkowski1967`. Do pierwszych pionierów kosmonautyki wykorzystujących podstawy teoretyczne stworzone przez Ciołkowskiego zalicza się:

- dr Robert H. Goddard (USA),
- Siergiej Korolew (ZSRR),
- Hermann Oberth (Niemcy),
- Robert Albert Charles Esnault-Pelterie (Francja).

Wyżej wymienieni naukowcy i inżynierowie prowadzili badania zarówno nad materiałami pędnymi, paliwami stałymi i ciekłymi oraz aerodynamiką rakiet. 16 marca 1926 roku Robert H. Goddard pomyślnie wystrzelił pierwszą na świecie rakietę napędzaną na paliwo ciekłe :cite:`Goddard-American-Rocketry-Pioneer`.

Podczas II wojny światowej prowadzono wiele badań wykorzystujących paliwo płynne. Stworzona przez Wernera von Brauna rakieta "Vergeltungswaffe 2" znana jako V-2 była pierwszą na świecie rakietą dalekiego zasięgu. Wykorzystywana głównie jako broń do bombardowania miast sojuszu alianckiego posłużyła również do testu, w którym po raz pierwszy udało się przekroczyć linię Karmana, tj. osiągnąć przestrzeń kosmiczną.


Wyścig kosmiczny
================
Po drugiej wojnie światowej wyścig zbrojeń przerodził się w tzw. zimną wojnę pomiędzy Stanami Zjednoczonymi Ameryki i Związkiem Socjalistycznych Republik Radzieckich. Za oficjalną datę rozpoczęcia wyścigu kosmicznego (ang. *Space Race*) przyjmuje się dzień 2 sierpnia 1955 roku. Tego dnia Związek Radziecki odpowiedział na ogłoszoną przez rząd USA cztery dni wcześniej deklarację zamiaru wystrzelenia sztucznego satelity z okazji międzynarodowego roku geofizyki :cite:`Space-Race`.

Wystrzelony 4 października 1957 należący do ZSRR Sputnik został pierwszym sztucznym satelitą Ziemi. To wydarzenie zapoczątkowało serię sukcesów Związku Socjalistycznych Republik Radzieckich w kosmosie, do których należały:

- pierwsze wystrzelenie zwierzęcia (pies Łajka, 3 październik 1957),
- pierwsze bezzałogowe lądowanie na Księżycu (Luna 2, 13 września 1959) :cite:`Shelton1969`,
- wystrzelenie oraz orbitowanie pierwszego człowieka (J. Gagarin, 12 kwietnia 1961),
- pierwsza lot orbitalny trwający ponad dobę (G. Titow, 6 sierpnia 1961),
- pierwsza kobieta w kosmosie (W. Tierieszkowa, 16 Czerwiec 1963),
- pierwszy spacer kosmiczny (A. Leonow, 18 marzec 1965),
- pierwsze zwierzęta orbitujące Księżyc, które powróciły na Ziemię (Zond 5, 15 września 1968) :cite:`Siddiqi2000`.

Pierwszym zwierzęciem, które przekroczyło linię graniczną kosmosu był pies Łajka wystrzelony za pomocą rakiety Sputnik 8K71PS w kapsule Sputnik-2 :cite:`Siddiqi2000`. Ze względu na wysoką temperaturę spowodowaną uszkodzeniem i niepełnym rozczepieniem członu rakiety od satelity zwierzę zdechło po kilku godzinach od startu. Pies planowo miał żyć na orbicie 10 dni. Po 162-óch dnach (około 2000 orbit) kapsuła z martwym ciałem weszła w atmosferę i spłonęła :cite:`Harford1997`.

Pierwszym człowiekiem w kosmosie był major Jurij Gagarin (awansowany później na pułkownika). Gagarin był jednym z 20 osób, które zostały wybrane wśród pilotów wojskowych Związku Radzieckiego :cite:`Siddiqi2000`. Wg. podań świadków major wyróżniał się wytrzymałością, duchem oraz doświadczeniem. Pośród wszystkich rekrutowanych kosmonautów przeprowadzono ankietę, w której zadano pytanie: "kogo wytypował byś na pierwszy lot". Osiemnaście na dwadzieścia osób z załogi wybrało Gagarina. Major został wystrzelony przez Związek Radziecki 12 kwietnia 1961 w 108 minutowy lot orbitalny wokół Ziemi na pokładzie Vostok-1. Po okrążeniu Ziemi wszedł ponownie w atmosferę w tzw. krzywej balistycznej cechującej się wysokim poziomem przeciążeń działających na ciało kosmonauty. Ze względu na fakt, iż Radzieccy konstruktorzy nie dysponowali jeszcze techniką aby bezpiecznie wylądować statkiem kosmicznym na ziemi zdecydowano się na użycie fotela katapultowego i spadochronu. Na poziomie 20 000 stóp nad poziomem morza (ok. 6 tys. metrów) Gagarin katapultował się z kapsuły i bezpiecznie wrócił na powierzchnię :cite:`Why-Yuri-Gagarin-Remains-the-First-Man-in-Space`.

.. figure:: ../img/spacecraft-comparision-mercury-gemini-vostok-voshod.jpg
    :name: spacecraft-comparision-mercury-gemini-vostok-voshod
    :scale: 75%
    :align: center

    Schemat porównawczy statków Mercury, Gemini, Wostok i Woschod. Źródło: Wikipedia


Krótki rys historyczny programów kosmicznych NASA
=================================================
Amerykańską odpowiedzią na plan wysłania człowieka w kosmos był program Mercury. W trakcie selekcji do programu wybrano siedmiu astronautów. 5 maja 1961 Alan Shepard jako pierwszy amerykanin poleciał w kosmos. 12 września 1962 - pół roku po locie Sheparda, aby zażegnać widmo porażki w kosmicznym wyścigu prezydent Stanów Zjednoczonych Ameryki J. F. Kennedy wygłosił mowę na Uniwersytecie Rice :cite:`Kennedy1962`, w której zmobilizował naród i postawił cel, aby "do końca dekady człowiek postawił nogę na Księżycu i bezpiecznie wrócił na Ziemię". Cel ten udało się zrealizować w 1969 roku, gdy amerykański astronauta Neil Armstrong stanął na naturalnym satelicie Ziemi.

Do najważniejszych amerykańskich programów należą:

- project Mercury,
- project Gemini,
- project Apollo,
- project Skylab (Apollo Application),
- program Space Shuttle,
- uczestnictwo w programie ISS.

Poniższe podrozdziały krótko charakteryzują każdy z głównych programów.

Projekt Mercury
---------------
Głównym celem projektu Mercury trwającego od 1958 do 1963 było wyniesienie pierwszego obywatela USA w przestrzeń kosmiczną. Program ten wykorzystywał technologię opracowaną przez US Army tj. rakiety Redstone i w późniejszej fazie rakiety interkontynentalne Atlas LV-3B stworzone dla US Air Force :cite:`History-of-Project-Mercury`, :cite:`Madrigal2013`, :cite:`Wolfe1979`.

Program Mercury zakładał wysłanie zwierzęcia przed pierwszym lotem człowieka. Ze względu na 98,4% podobieństwa DNA szympansa i człowieka wybrano ten gatunek naczelnych. Szympans nazywał się HAM co jest skrótem od Holloman Aerospace Medical Center, zlokalizowanego w Holloman Air Force Base w New Mexico w USA :cite:`History-of-Project-Mercury`, :cite:`Human-Origins-Genetic-Evidence`.

W dniu 9 kwietnia 1959, NASA przedstawiła pierwszą grupę astronautów tzw. "Mercury 7" (:numref:`figure-selection-mercury`). Nazwiska astronautów, znak wywoławczy oraz datę wystrzelenia przedstawia tabela :numref:`table-mercury-astronauts`:

Z przyczyn zdrowotnych Deke Slayton został zdyskwalifikowany z udziału w programie Mercury i uziemiony. Przez trzynaście lat od czasu pierwszego lotu Sheparda, Deke Slayton kierował *Astronauts Office* (ang. biurem astronautów i przydziału do misji), które zostało przemianowane później na *Flight Crew Operations Office* (ang. biuro operacji personelu latającego). Slayton po ostatecznym przejściu badań medycznych wziął udział w ostatnim locie programu Apollo tj. Apollo-Sojuz. W tym locie doszło do historycznego dokowania na orbicie okołoziemskiej statków Apollo i Sojuz oraz do symbolicznego uściśnięcia dłoni przedstawicieli USA i ZSRR :cite:`MercuryChronology2014`, :cite:`History-of-Project-Mercury`.

.. csv-table:: Astronauci programu Mercury wraz z czasem lotu oraz znakiem wywoławczym kapsuły :cite:`Manned-Space-from-Mercury-to-the-Shuttle`
    :name: table-mercury-astronauts
    :file: ../data/selection-mercury.csv
    :header-rows: 1

.. figure:: ../img/selection-mercury.jpg
    :name: figure-selection-mercury
    :scale: 7%
    :align: center

    Astronauci programu Mercury tzw. "Original Seven". Pierwszy rząd, od lewej do prawej: Walter M. Schirra, Jr., Donald K. "Deke" Slayton, John H. Glenn, Jr., and M. Scott Carpenter; tylny rząd, Alan B. Shepard, Jr., Virgil I. "Gus" Grissom, L. Gordon Cooper, Jr. źródło: NASA :cite:`Mercury7`.

Project Gemini
--------------
W celu sprostania wymaganiom postawionym przez prezydenta J. F. Kennedy'ego dotyczącego wysłania człowieka na Księżyc konieczne było stworzenie programu pomostowego pomiędzy programami Mercury oraz Apollo. Celem programu miało być stworzenie i przetestowanie technologii umożliwiającej realizację lotu Księżycowego, tj.:

- demonstracja wytrzymałości człowieka i ekwipunku w lotach kosmicznych trwających od 8 do 14 dni,
- zbliżenie i dokowanie (ang. *randevouz and docking*) dwóch statków kosmicznych oraz manewrowanie połączonym zespołem na orbicie używając systemu napędowego dokowanego pojazdu,
- demonstracja spacerów kosmicznych (ang. *EVA - Extra-Vehicular Activity*) na zewnątrz pojazdu wraz z pokazaniem możliwości wykonywania operacji przez astronautę w ciśnieniowym skafandrze :cite:`NASAGeminiIV`,
- udoskonalenie procedury wejścia w atmosferę (ang. *re-entry*) i precyzyjnego lądowania w określonym miejscu :cite:`Kranz2001`.

Amerykańska agencja kosmiczna NASA podczas projektu Gemini przeprowadziła dwa nabory na astronautów (:numref:`figure-selection-gemini-1`, :numref:`figure-selection-gemini-2`).

Podczas przygotowań do misji Gemini 12 amerykański astronauta Buzz Aldrin jako pierwszy wykorzystał techniki nurkowania w celu symulacji spacerów kosmicznych co zapoczątkowało rozpoczęcie badań i stworzenie ośrodków pływalności neutralnej (ang. *NBL - Neutral Buoyancy Laboratory*).

.. csv-table:: Astronauci programu Gemini :cite:`Manned-Space-from-Mercury-to-the-Shuttle`
    :name: table-selection-gemini
    :file: ../data/selection-gemini.csv
    :header-rows: 1

.. figure:: ../img/selection-gemini-1.jpg
    :name: figure-selection-gemini-1
    :scale: 20%
    :align: center

    Astronauci pierwszego naboru do programu Gemini. Rząd z tyłu, od lewej: See, McDivitt, Lovell, White, Stafford. Rząd z przodu: Conrad, Borman, Armstrong, Young. Źródło: NASA/JSC

.. figure:: ../img/selection-gemini-2.jpg
    :name: figure-selection-gemini-2
    :scale: 7%
    :align: center

    Astronauci drugiego naboru do programu Gemini. Rząd z tyłu, od lewej: Collins, Cunningham, Eisele, Freeman, Gordon, Schweickart, Scott, Williams. Rząd z przodu: Aldrin, Anders, Bassett, Bean, Cernan, Chaffee. Źródło: NASA/JSC

Program Apollo
--------------
Najbardziej ambitnym programem w historii astronautyki był program Apollo. W ciągu niespełna dekady udało się opracować technologię oraz procedury pozwalające człowiekowi stanąć na powierzchni Księżyca i bezpiecznie powrócić na Ziemię. Program Apollo był próbą realizacji oświadczenia prezydenta USA J. F. Kennedy'ego z 12 września 1962 roku :cite:`Kennedy1962`.

:numref:`table-selection-apollo` przedstawia listę astronautów programu Apollo wraz z przydziałem do misji oraz datami pobytu na Księżycu :cite:`FrenchBurgess2007`, :cite:`AldrinAbraham2009`.

Każda z misji programu Apollo cechowała się innym zadaniem w zależności od kategorii do której była przydzielona :cite:`ApolloChronology2007`. :numref:`table-apollo-mission-types` przedstawia typy misji oraz opis każdej z kategorii.

.. csv-table:: Typy misji w ramach programu Apollo :cite:`ApolloChronology2007`
    :name: table-apollo-mission-types
    :file: ../data/apollo-mission-types.csv
    :header-rows: 1
    :widths: 10, 90

Krótka charakterystyka misji Apollo:

- Apollo 1 - pożar przy rutynowym teście, załoga poniosła śmierć,
- Apollo 7 - pierwszy start rakiety Saturn V z astronautami w module dowodzenia (ang. *Command Module*) :cite:`Eisele2017`, :cite:`Cunningham2010`,
- Apollo 8 - pierwsze orbitowanie Księżyca, ikoniczne zdjęcie wschodu Ziemi (ang. *Lunar Earthrise*),
- Apollo 10 - pełny test do misji typu *G*, zbliżenie się na 8.4 NM (15.6 km) do Księżyca,
- Apollo 11 - pierwsze lądowanie na Księżycu,
- Apollo 12 - najbardziej dokładne lądowanie w programie Apollo, przejęcie kamery lądownika Surveyor 3, który lądował dwa lata wcześniej (20 kwietnia 1967),
- Apollo 13 - wybuch zbiornika z tlenem i dramatyczna walka z czasem aby sprowadzić załogę na Ziemię,
- Apollo 14 - najstarszy astronauta na Księżycu, pierwsza gra w golfa,
- Apollo 15 - pierwsze wykorzystanie pojazdu na powierzchni Księżyca,
- Apollo 16 - pierwsza misja trzydniowa na Księżycu (typ *J*)
- Apollo 17 - ostatnie lądowanie na Księżycu (pierwsza misja w której brał udział naukowiec - geolog), ikoniczne zdjęcie Ziemi z daleka (ang. *Blue Marble*) :cite:`Cernan2000`,
- Apollo-Soyuz Test Project - ostatnia misja programu, podczas której doszło do dokowania na orbicie statków Apollo oraz Sojuz i historycznego uścisku dłoni między reprezentantami dwóch mocarstw.

.. csv-table:: Astronauci programu Apollo :cite:`Manned-Space-from-Mercury-to-the-Shuttle`
    :name: table-selection-apollo
    :file: ../data/selection-apollo.csv
    :header-rows: 1

.. figure:: ../img/selection-apollo.jpg
    :name: figure-selection-apollo
    :scale: 65%
    :align: center

    Astronauci pierwszego naboru do programu Apollo. Back, Swigert, Pogue, Evans, Weitz, Irwin, Carr, Roosa, Worden, Mattingly, Lousma. Front, Givens, Mitchell, Duke, Lind, Haise, Engle, Brand, Bull, McCandless. Źródło: NASA/JSC

Program Skylab
--------------
Głównym obiektem zainteresowania kolejnych programów NASA było zagospodarowanie niskiej orbity okołoziemskiej (ang. *LEO - Low Earth Orbit*). Jeszcze w trakcie ostatnich misji programu Apollo został powołany Apollo Applications Program (AAP), którego celem było stworzenie planu wykorzystania technologii wytworzonych na potrzeby misji księżycowych w dalszej eksploracji kosmosu :cite:`ApolloChronology2007`. Pierwszym głównym programem realizującym nową strategię był Skylab (1973-1979). Jego głównym założeniem była budowa stacji kosmicznej i test wpływu długotrwałego pobytu w przestrzeni kosmicznej na organizm człowieka. Program Skylab odziedziczył rakiety Saturn V, które posłużyły nie tylko wynoszeniu elementów konstrukcji na orbitę, ale również po przekształceniu górnego stopnia rakiety, stworzyły podstawę budowy stacji. Astronauci do stacji Skylab byli wynoszeni w Apollo Command/Service Module (CSM) stworzonym na potrzeby realizacji programu Apollo i załogowych misji na Księżyc.

Wśród najważniejszych osiągnięć programu Skylab można zaliczyć:

- rozwinięcie technologii i procedur spacerów kosmicznych (*EVA*),
- dopracowanie konstrukcji skafandra kosmicznego,
- badanie długotrwałego wpływu środowiska mikrograwitacji na organizm człowieka,
- obserwacja słońca za pomocą wielospektralnego obserwatorium słonecznego (ang. *Apollo Telescope Mount*),
- dopracowanie konstrukcji portów dokowania,
- opracowanie technologii śluz powietrznych,
- pierwsza kontrolowana deorbitacja dużej konstrukcji.

Program Space Shuttle
---------------------
Jednym z najbardziej ikonicznych programów kosmicznych jest Space Transportation System czyli tzw. prom kosmiczny (ang. *Space Shuttle*). Podczas programu stworzono statek kosmiczny wielokrotnego użytku w kształcie przypominającym samolot. Orbiter był w stanie wynosić na orbitę 27,5 metrycznej tony ładunku oraz załogę do 8 osób (misja STS-61A).

W trakcie programu Space Shuttle stworzono następujące orbitery :cite:`NASASpaceShuttle`:

- Enterprise (1976) używany do testów podejścia i lądowania, nigdy nie osiągnął orbity,
- Columbia (1981) pierwszy prom, który osiągnął orbitę Ziemi, uległ zniszczeniu w 2003 roku przy wejściu w atmosferę, cała siedmioosobowa załoga zginęła,
- Challenger (1983) drugi prom który osiągnął orbitę, uległ zniszczeniu w 1986 przy starcie, cała siedmioosobowa załoga zginęła, zastąpiony przez prom Endeavour,
- Discovery (1984), trzeci orbiter, 27 lat służby, 39 lotów,
- Atlantis (1985), czwarty orbiter, 33 misje, 4848 orbit, 203 mln km,
- Endeavour (1992), ostatni orbiter, 25 misji, 4671 orbit, 198 mln km.

Program Space Shuttle pozwolił na zwiększenie częstotliwości lotów załogowych na niską orbitę okołoziemską. Dzięki promom kosmicznym i misjom STS Stany Zjednoczone osiągnęły bardzo wysoki poziom sprawności operacyjnej oraz ogromną przewagę w ilości wyszkolonych astronautów oraz osób, które odbyły lot w kosmos. Promy przyczyniły się również do budowy Międzynarodowej Stacji Kosmicznej oraz wyniesienia i późniejszego serwisowania teleskopu Hubble'a.

Podczas lotów promów kosmicznych amerykańska agencja NASA opracowała program szkolenia astronautów, który stał się podstawą dzisiejszych treningów. Stworzono również skafander EMU - Extravehicular Mobility Unit. Skafander ten był modyfikacją skafandra *A7L* wykorzystywanego w programie Apollo. EMU znajduje zastosowanie w misjach kosmicznych i w programie Międzynarodowej Stacji Kosmicznej.

.. figure:: ../img/spacecraft-space-shuttle-and-soyuz.png
    :name: figure-spacecraft-space-shuttle-and-soyuz
    :scale: 10%
    :align: center

    Rysunek przedstawia skalę amerykańskiego promu kosmicznego Space Shuttle oraz rosyjskiego statku Sojuz TMA :cite:`Portree1995`

Krótki rys historyczny programów kosmicznych ZSRR i Federacji Rosyjskiej
========================================================================
Związek Socjalistycznych Republik Radzieckich wiódł prym w tematach kosmicznych i do czasu pierwszych kroków Neila Armstronga technologia radziecka była uważana za dominującą. Programy załogowe ZSRR charakteryzowały się dużą złożonością i zróżnicowaniem. Wśród najważniejszych programów ZSRR i późniejszej Federacji Rosyjskiej można wymienić:

- program Wostok,
- program Woschod,
- program Sojuz i Progres,
- program Księżycowy (N1-LK),
- program Salut,
- program Interkosmos,
- program Buran,
- stacja kosmiczna Mir,
- uczestnictwo w programie ISS.

Program Wostok
--------------
Wostok był pierwszym załogowym programem kosmonautycznym w Związku Socjalistycznych Republik Radzieckich. Punktem kulminacyjnym programu był lot 12 kwietnia 1961 roku radzieckiego majora Jurija Gagarina - pierwszego człowieka w kosmosie. W trakcie trwania programu 1961 do 1963 roku odbyło się 6 lotów załogowych a najdłuższy trwał 5 dni. Cztery ostatnie loty były wystrzeliwane parami w odstępie jednego dnia od siebie. Listę kosmonautów programu przedstawia :numref:`table-wostok-cosmonauts`.

.. csv-table:: Lista kosmonautów programu Wostok wraz z wiekiem w czasie selekcji :cite:`Siddiqi2000`
    :name: table-wostok-cosmonauts
    :file: ../data/wostok-cosmonauts.csv
    :header-rows: 1

.. csv-table:: Lista lotów programu Wostok :cite:`Siddiqi2000`
    :name: table-wostok-flights
    :file: ../data/wostok-flights.csv
    :header-rows: 1

Program Woschod
---------------
Program Woschod był kontynuatorem programu Wostok. Wprowadzał modyfikację do kapsuły, wzrost jej objętości, oraz zwiększenie liczby członków załogi do trzech osób. Zastosowano również powiększoną rakietę nosiciela. W latach 1964 i 1965 odbyły się dwa loty w ramach programu.

Największym dokonaniem podczas programu Woschod było pierwsze wyjście człowieka w otwarty kosmos, tzw. *EVA*. Dokonał tego rosyjski kosmonauta Alexey Leonov 18 marca 1965 roku. Pierwsze wyjście trwało 12 minut i niemalże zakończyło się śmiercią kosmonauty. Jego skafander ze względu na różnicę ciśnień spuchł do rozmiarów niepozwalających na powrót do śluzy. Leonov rozhermetyzował skafander i upuścił powietrze w skutek czego nabrał możliwości ponownego wejścia do kapsuły.

.. csv-table:: Lista lotów programu Woschod :cite:`Siddiqi2000`
    :name: table-wosohod-flights
    :file: ../data/woshod-flights.csv
    :header-rows: 1

.. figure:: ../img/spacecraft-voshod-2.png
    :name: figure-voshod-2
    :scale: 75%
    :align: center

    Schemat statku Voshod. Źródło: Wikipedia

Program Sojuz i Progress
------------------------
Program Sojuz jest jednym z najdłużej trwających programów kosmicznych. Był bezpośrednim następcą programu Woschod i rozpoczął się w połowie lat sześćdziesiątych XX wieku. Pierwotnie celem programu miało być stworzenie podstaw do lotów księżycowych, ale później wymagania zostały zmienione.

Program Sojuz wraz z kolejnymi modyfikacjami trwa do dziś. Rakieta i kapsuła Sojuz jest najbardziej niezawodnym statkiem kosmicznym. Od czasu wycofania z użycia amerykańskich promów Space Shuttle jest jedynym środkiem transportu do i z Międzynarodowej Stacji Kosmicznej. Więcej na temat programu w rozdziale poświęconym :ref:`szkoleniu w pilotowaniu statku kosmicznego Sojuz <pilotaz>`.

Równocześnie z kapsułą załogową Sojuz tworzona była jej bezzałogowa wersja Progress. Podobnie jak Sojuz tak i Progress jest wciąż użytkowany i stanowi główne źródło zaopatrzenia dla ISS.

Program Księżycowy (N1-LK)
--------------------------
ZSRR konkurował ze stanami zjednoczonymi w ramach wyścigu kosmicznego. Punktem kulminacyjnym całego Space Race miał być załogowy lot na Księżyc. W tym celu Główny Konstruktor Siergiej Pawłowicz Korolew rozpoczął pracę nad rakietą N1. W ramach programu stworzony został również lądownik LK przedstawiony na obrazku :numref:`figure-spacecraft-lk-models`. Rakieta N1 ta w przeciwieństwie amerykańskiego do podejścia składała się nie z trzech a z 5 segmentów (ang. *stage*) oraz 30 silników pierwszego poziomu. Ze względu na złożoność systemu rakieta każdorazowo eksplodowała przy starcie. Po czwartym nieudanym podejściu i utracie nosiciela, zmianie geopolitycznej i przegraniu wyścigu kosmicznego Komitet Centralny Partii postanowił zamknąć program.

Kosmonauci przydzieleni do treningów księżycowych byli w członkami pierwszego naboru. Ze względu na jednoczesny przydział kosmonautów do więcej niż jednej grupy pojawiło się wiele zastrzeżeń dotyczących wyboru pierwszej osoby, która miałaby stanąć na Księżycu :cite:`LeonovScott2006`.

.. csv-table:: Lista kosmonautów przypisanych do grup szkoleniowych w ramach programu księżycowego :cite:`Kamanin-Diaries`
    :name: table-lk-astronauts
    :file: ../data/lk-astronauts.csv
    :header-rows: 1
    :widths: 10, 90

.. figure:: ../img/spacecraft-lk-models.jpg
    :name: figure-spacecraft-lk-models
    :scale: 100%
    :align: center

    Różne prototypy lądowników księżycowych w ramach programu załogowego ZSRR. Źródło: Astronautics/Mark Wade :cite:`SovietMannedLunarProjects`

Program Salut
-------------
Pierwszym w historii programem orbitalnej stacji kosmicznej był Salut. Konstrukcja stacji była jednomodułowa i wynoszona na orbitę na rakiecie-nosicielu Proton. Kosmonauci za pomocą statków Sojuz dokowali do stacji, gdzie prowadzili badania nad efektami wpływu na organizm człowieka długotrwałego pobytu w stanie mikrograwitacji. Program również nosił nazwę Długoczasowa Stacja Orbitalna (ros. *DOS - Dołgowriemiennaja Orbitalnaja Stancija*), a równcześnie z nim był tworzony wojskowy program *Ałmaz* (ros. *Diament*).

Stacje wyposażone były w port dokowania, dzięki któremu zarówno załogowe jak i bezzałogowe statki Progress mogły dołączać do stacji i zaopatrywać ją w paliwo, tlen i inne zasoby.

.. csv-table:: Lista stacji kosmicznych w ramach programu Salut/Ałmaz/Mir. Źródło: Wikipedia
    :name: table-salyut-timeline
    :file: ../data/salyut-timeline.csv
    :header-rows: 1

.. figure:: ../img/spacestation-salyut-6.svg
    :name: figure-spacestation-salyut-6
    :scale: 100%
    :align: center

    Schemat stacji kosmicznej Salut-6. Źródło: Wikipedia

Program Interkosmos
-------------------
W ramach zjazdu przedstawicieli krajów socjalistycznych w Moskwie 5-13 kwietnia 1967 roku przyjęto program współpracy w zakresie eksploracji kosmosu - Interkosmos. W ramach programu odbywały się loty zarówno załogowe jak i bezzałogowe. Głównym założeniem współpracy było korzystanie z infrastruktury naziemnej oraz  rakiet radzieckich. Międzynarodowa współpraca miała dotyczyć badań naukowych oraz lotów załogowych. Prawną stronę porozumienia i działania państw członkowskich regulował dokument zawarty 13 lipca 1976 roku. Porozumienie obowiązywało od 25 marca 1977 roku. W późniejszym czasie w ramach programu Interkosmos powstała stacja Mir.

Głównym celem programu Interkosmos były badania naukowe w obszarach:

- fizyki kosmicznej,
- meteorologii,
- łączności,
- biologii,
- medycyny kosmicznej.

W ramach programu odbywały się międzynarodowe loty załogowe, które umożliwiły kosmonautom spoza ZSRR oraz USA lot w kosmos. Kosmonautów w ramach programu Interkosmos wybierano z najlepszych pilotów w ramach państw, które ratyfikowały porozumienie. Pierwszym kosmonautą nie będącym obywatelem powyższych państw był czech Vladimír Remek, który poleciał 2 marca 1978 roku. Drugą osobą był generał Mirosław Hermaszewski (27 czerwca 1978). :numref:`table-selection-interkosmos` przedstawia listę kosmonautów programu Interkosmos.

.. csv-table:: Lista kosmonautów w ramach programu Interkosmos. Źródło: Wikipedia
    :name: table-selection-interkosmos
    :file: ../data/selection-interkosmos.csv
    :header-rows: 1

.. figure:: ../img/map-interkosmos.png
    :name: figure-map-interkosmos
    :scale: 40%
    :align: center

    Państwa uczestniczące w ramach programu Interkosmos. Źródło: Wikipedia

Program Buran
-------------
.. todo:: dopisać coś o selekcji

Program Buran był odpowiedzią na amerykański program Space Shuttle. Pojazd, który został stworzony był podobny wizualnie, ale znacząco się różnił i przewyższał osiągami promy STS. W ramach programu została stworzona również rakieta Energia, która wykorzystywała zmodyfikowane silniki RD-170 z programu *N1*.  Buran wykonał jeden lot testowy 15 listopada 1988 bez załogi podczas, którego wykonał dwa okrążenia Ziemi i dokonał autonomicznego lądowania na pasie startowym *Site 251* - Yubileyniy Airfield otrzymując precyzję lądowania na poziomie 10 m w osi pasa.

Ze względów geopolitycznych program został zamknięty, a orbitery trafiły do hangaru na kosmodromie Bajkonur oraz do muzeum techniki w niemieckim mieście Speyer. W maju 2002 ze względu na obciążenia dachu wywołane potężną burzą dach hangaru, w którym przebywał Buran oraz rakieta nosiciel Energia zawalił się niszcząc prom.

.. figure:: ../img/spacecraft-buran-vs-shuttle.png
    :name: figure-spacecraft-buran-vs-shuttle
    :scale: 25%
    :align: center

    Zestawienie porównawcze rakiety Sojuz, Space Shuttle oraz Energia-Buran. Źródło: Wikipedia

Stacja kosmiczna Mir
--------------------
Stacja kosmiczna Mir (ros. pokój) była bezpośrednim kontynuatorem programu Salut i pierwowzorem dla ISS. Początkowo służyła wyłącznie kosmonautom ZSRR oraz w ramach programu Interkosmos. Po upadku Związku Radzieckiego umożliwiono loty międzynarodowych załóg. Podczas ponad 15 lat pracy na orbicie gościła 28 stałych załóg i wiele tymczasowych pobytów amerykańskich promów Space Shuttle.

Jej konstrukcja rozpoczęła się od przeniesienia zasobów dostarczonych przez Progress-25 i Progress-26. Zadanie wykonała załoga Sojuz T-15 (Leonid Kizim, Władimir Sołowjow). Ponadto podczas 50 dniowego pobytu załoga również odwiedziła stację Salut-7 w celu przewiezienia części wyposażenia na Mir. Na chwilę obecną jest to jedyny przypadek w historii aby astronauci podczas jednego lotu odwiedzili dwie stacje.

.. figure:: ../img/spacestation-mir.svg
    :name: figure-spacestation-mir
    :scale: 50%
    :align: center

    Schemat stacji kosmicznej Mir. Źródło: Wikipedia


Międzynarodowa Stacja Kosmiczna
===============================
Program międzynarodowej stacji rozpoczął się od połączenia konceptu projektów Freedom (ang. wolność) oraz Mir-2 (DOS-8). Następnie przekształcił się w pierwszą międzynarodową stację badawczą o nazwie International Space Station. Budowa rozpoczęła się od umieszczenia rosyjskich modułów w 1998 roku. Pierwsza załoga przyleciała 2 listopada 2000 roku. Od tego czasu stacja jest stale zamieszkiwana przez załogi 3 lub 6 osobowe w ramach tzw. ekspedycji. Temat ISS szczegółowo przedstawiono w części dotyczącej :ref:`przygotowania załóg do lotów na jej pokład <iss>`.

.. figure:: ../img/spacestation-iss.svg
    :name: figure-spacestation-iss
    :scale: 66%
    :align: center

    Schemat stacji kosmicznej ISS. Źródło: Wikipedia


Najdłuższy pobyt w przestrzeni kosmicznej
=========================================
Najdłuższy pobyt w przestrzeni kosmicznej zanotował kosmonauta Roskosmos Dr. Valeri Polyakov, który spędził jednorazowo 437 dni, 17 godzin i 38 minut (14 miesięcy). Pobyt odbył się na Rosyjskiej stacji Mir od stycznia 1994 roku do marca 1995.

Największy kumulacyjny nalot zgromadził kosmonauta Roskosmos Gennady Padalka, który przybywał łącznie 879 dni na orbicie podczas 5 lotów kosmicznych.

Największy kumulacyjnie czas spędzony podczas EVA zanotował kosmonauta Roskosmos Anatoly Solovyev, który przebywał łącznie 82 godziny 22 minuty w trakcie 16 spacerów kosmicznych. Kosmonauta ten jest również osobą, która wykonała najwięcej spacerów kosmicznych w historii.


Lot generała Hermaszewskiego
============================
.. todo:: dopisać coś o selekcji

Lot Sojuz-30 miał miejsce w dniach 27 czerwca – 5 lipca 1978. Skład głównej załogi stanowił zespół: Mirosław Hermaszewski (promotor pomocniczego tej pracy) oraz Piotr Iljicz Klimuk. W zespole rezerwowym byli Walerij Nikołajewicz Kubasow oraz Zenon Jankowski.

.. figure:: ../img/soyuz-30-crew.jpg
    :name: figure-soyuz-30-crew
    :scale: 66%
    :align: center

    Załoga Sojuz-30 (od lewej): Piotr Iljicz Klimuk oraz Mirosław Hermaszewski

Głównym zadaniem Sojuz-30 było dokowanie do stacji Salut-6 oraz wykonanie badań naukowych i biomedycznych dla jednostek badawczych, tj. :cite:`Hermaszewski2013`:

- Wojskowy Instytut Medycyny Lotniczej (WIML),
- Instytut Fizyki PAN,
- Instytut Geodezji i Kartografii (IGiK),
- Centrum Badań Kosmicznych PAN (CBK),
- dla zagranicznych jednostek badawczych w ramach porozumienia Interkosmos.

.. csv-table:: Lista badań w ramach misji Sojuz-30/Salut-6.
    :name: table-soyuz-30-experiments
    :file: ../data/soyuz-30-experiments.csv
    :header-rows: 1
    :widths: 10, 10, 80

.. figure:: ../img/soyuz-30-onboard.jpg
    :name: figure-soyuz-30-onboard
    :scale: 33%
    :align: center

    Załoga Salut-6 (od lewej): Piotr Klimuk, Mirosław Hermaszewski, Aleksandr Ivanchenkov oraz Vladimir Kovalyonok

Misja zakończyła się sukcesem a zadania założone zostały wykonane. :numref:`table-soyuz-30-timeline` przedstawia listę najważniejszych wydarzeń w trakcie lotu Sojuz-30.

.. csv-table:: Zestawienie najważniejszych wydarzeń w trakcie lotu Sojuz-30/Salut-6.
    :name: table-soyuz-30-timeline
    :file: ../data/soyuz-30-timeline.csv
    :header-rows: 1
    :widths: 10, 10, 10, 10, 10, 10, 40

W ramach treningu do misji kosmonauci odbyli szkolenia, m.in.:

- ratownictwo morskie i lądowanie w środowisku wodnym,
- zapoznanie się ze środowiskiem mikrograwitacji podczas lotu parabolicznego samolotem TU-104A,
- badania psychologiczne i kondycyjne,
- szkolenie z nawigacji i dynamiki lotu orbitalnego,
- trening aparatu błędnikowego na krześle Baraniego,
- badania wydolnościowe organizmu na cykloergometrze,
- symulacje lotu i manewrów dokowania oraz deorbitacji statku Sojuz-30,
- badania medyczne i sprawnościowe.

Za wyjątkiem treningu EVA oraz systemów robotycznych i specjalnych ISS proces przygotowania kosmonautów do lotu Sojuz-30 był podobny do procesu szkolenia do długotrwałych lotów kosmicznych na Międzynarodową Stację Kosmiczną.

.. figure:: ../img/soyuz-30-simulator.jpg
    :name: figure-soyuz-30-simulator
    :scale: 50%
    :align: center

    Załoga Sojuz-30 (od lewej): Piotr Iljicz Klimuk oraz Mirosław Hermaszewski w trakcie szkolenia na symulatorze statku Sojuz.

Dla upamiętnienia lotu pierwszego Polaka załoga zabrała na pokład flagę i godło państwowe. Generał Hermaszewski na chwilę obecną pozostaje jedynym Polakiem w kosmosie. Trening do misji, szczegóły lotu, zakres badań prowadzonych na orbicie jak również wydarzenia po powrocie z misji można przeczytać w opracowaniu generała Hermaszewskiego :cite:`Hermaszewski2013`.

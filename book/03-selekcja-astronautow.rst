*************************************************
Selekcja kandydatów do przeszkolenia podstawowego
*************************************************

​
    Ability to parse and solve complex problems rapidly with incomplete information in a hostile environment, this is what makes you an astronaut. You don’t born with this, you develop this on the job by mental and physical toughness. [...] ​Astronaut is a person who can quickly without complete information make a decision when decisions can mean life or death.
    -- Chris Hadfield, An Astronaut's Guide to Life on Earth :cite:`Hadfield2013`

Przygotowanie astronautów i kosmonautów do długotrwałych misji kosmicznych zaczyna się od wyboru kandydatów do szkolenia podstawowego. Na chwilę obecną najczęściej rekrutuje się osoby wśród najbardziej pożądanych specjalizacji tj.:

- pilot, a w szczególności pilot testowy,
- lekarz,
- inżynier,
- naukowiec (nauki przyrodnicze).

Na wybór kandydata ma ogromny wpływ również doświadczenie, wykształcenie, nalot lotniczy oraz przebyte kursy i wyprawy przetrwania. Astronauci to także osoby publiczne często występujące przed dużymi audiencjami dlatego ceniona jest umiejętność posługiwania się mediami społecznościowymi, pisania tekstów oraz przemawiania :cite:`How-to-Become-an-ESA-Astronaut`. Język angielski i rosyjski są obecnie oficjalnymi używanymi na ISS - Międzynarodowej Stacji Kosmicznej dlatego od kandydatów wymaga się również znajomości tych dwóch powyższych. Dodatkowo ze względu na międzynarodowy charakter misji kosmicznych mile widziane jest zainteresowanie kulturą Stanów Zjednoczonych, Japonii i Rosji.

Osoby biorące udział w rekrutacji poddawane są skrupulatnym badaniom mającym na celu wyłonienia najlepszych kandydatów. Podczas badań brane są pod uwagę takie czynniki jak:

- kondycja fizyczna i wydolność organizmu,
- zdolność adaptacji do zmiennych warunków,
- stabilność psychiczna,
- odporność na stres,
- umiejętność działania pod presją,
- umiejętność podążania za procedurami,
- aktywność psychomotoryczna,
- wytrzymałość na przeciążenia,
- umiejętność kojarzenia i przewidywania.

.. csv-table:: Wymagania dla kandydatów na astronautów i kosmonautów :cite:`NASA-Astronaut-Requirements`, :cite:`ESA-Astronaut-Training-Requirements`, :cite:`Roscosmos-Cosmonaus-Requirements`
    :file: ../data/astronaut-requirements.csv
    :header-rows: 1

Sam proces podstawowego szkolenia astronautów trwa około dwa lata. Głównym celem szkolenia jest wyrównanie poziomu wiedzy i umijejętności kandydatów pochodzących z różnych specjalizacji i dziedzin i wprowadzenie spójnego zasobu wiedzy, który stanowi podstawę do dalszego szkolenia. Ukończenie kursu podstawowego pozwala na zmianę tytułu z "kandydat na astronautę" na "astronauta" :cite:`NASA-Astronaut-Candidate-Program`. Jest to proces wymagający wielu poświęceń z życia prywatnego, który determinuje zasadność dalszych inwestycji przez agencję kosmiczną. W trakcie zbierania materiałów autor dotarł źródła pragnącego zachować anonimowość, które przekazało informację, że tylko 60% astronautów nadaje się do przydziałów do dalszych misji. Zgodnie z wywiadem pozostali "osiadają na laurach i przestają się uczyć", a ciągłe kształcenie jest podstawą specyfiki tego zawodu. Ze względu na dużą ilość osób i zasobów zaangażowanych w przygotowanie kandydata proces ten jest bardzo kosztowny. Wsparcie jakiego wymaga przygotowanie do i po misji jest ogromne. Z tego powodu agencje kosmiczne wybierają najbardziej odpowiednie osoby na to stanowisko, a proces szkolenia kandydackiego stanowi jeden z etapów późnej selekcji.

Aby przygotować misję kosmiczną wymagane są lata pracy wielu zespołów profesjonalistów. I choć pozycja astronauty jest jedną z najbardziej prestiżowych na świecie to ich sukces zbudowany jest przez tych co pozostali na Ziemi :cite:`How-to-Become-an-ESA-Astronaut`. Ograniczone możliwości w zakresie wysyłania ludzi w przestrzeń kosmiczną i koszt tego przedsięwzięcia wymaga starannego doboru kandydatów. Z tego powodu proces selekcji astronautów i kosmonautów jest zadaniem trudnym. Wymaga od ubiegających się o to stanowisko umiejętności multidyscyplinarnych i wysokiego poziomu umiejętności przyswajania wiedzy z zakresu wielu dziedzin naukowych. W poniższym rozdziale przedstawione zostaną kryteria oraz proces wyboru najlepszych kandydatów.

Kryteria doboru kandydatów
==========================
.. todo:: http://www.esa.int/Our_Activities/Human_Spaceflight/European_Astronaut_Selection/FAQs_Qualifications_and_skills_required
.. todo:: http://www.esa.int/Our_Activities/Human_Spaceflight/European_Astronaut_Selection/FAQs_Health_and_physical_condition
.. todo:: http://www.esa.int/Our_Activities/Human_Spaceflight/European_Astronaut_Selection/Psychological_and_medical_selection_process

Selekcja kondycyjna
-------------------
Charakter pracy jako astronauta wymaga wysokiej aktywności kondycyjnej i dużej sprawności fizycznej. Podczas wielomiesięcznych a docelowo wieloletnich misji kosmicznych astronauci aby przeciwdziałać niebezpiecznemu wpływowi braku grawitacji na układ szkieletowy i mięśniowy. Aby zapobiec atrofii mięśni astronauci muszą ćwiczyć przynajmniej dwie do trzech godzin dziennie.

Sam proces treningu do spacerów kosmicznych (w basenie z doskonałą pływalnością) trwa sześć godzin, w trakcie którego astronauta wykonuje zadania pod wodą będąc umieszczonym w skafandrze. Każdy jednorazowy EVA (ang. ExtraVehicular Activity - spacer kosmiczny) w przestrzeni kosmicznej jest poprzedzony przynajmniej dwudziestokrotnym treningiem w środowisku symulującym stan nieważkości w basenie przy użyciu ciężarów i wyporników nadających skafandrowi kosmicznemu cechę neutralnego unoszenia się.

Kandydaci którzy biorą udział w rekrutacji muszą być zdolni do wytrzymywania zadanych obciążeń i dużego wysiłku fizycznego. Umiejętności te wymagają wieloletniego przygotowania kondycyjno-wytrzymałościowego i są oceniane przez komisję rekrutacyjną.

.. todo::
    - http://www.asc-csa.gc.ca/eng/astronauts/faq.asp
    - It is essential for astronauts to be able to swim, tread water and swim underwater.
    - During their basic training, astronauts participate in training to prepare them for spacewalks and space missions. As this training often takes place underwater, scuba diving certification is necessary.
    - In addition, astronauts in training are required to fly jets. To do so, they must successfully complete a military aquatic survival course.
    - During the recruitment campaign evaluations, applicants will be required to take a swimming test and demonstrate the following abilities:
        - Swim at least 250 metres in 10 minutes;
        - Tread water for at least 10 minutes;
        - Swim at least 15 metres underwater.

Selekcja medyczna
-----------------
Zdrowie kandydata jest jednym z najważniejszych kryteriów doboru. Osoby rekrutowane muszą się wykazać niezwykłą adaptacją do warunków panujących w stanie nieważkości. Jest to podyktowane głównie ogromnym kosztem wyszkolenia astronautów i chęcią zmniejszenia możliwości zaistnienia problemów podczas misji ze względu na stan zdrowia pracującego operatora. Sprawność układu ruchu, krążenia oraz równowagi ma ogromne znaczenie dla późniejszej pracy kandydata.

Ponadto jednym z kluczowych wskaźników jest także wzrost. Osoby niższe są bardziej predestynowane do wytrzymywania większych przeciążeń ze względu na niższą odległość pomiędzy sercem a mózgiem. Poza samą predyspozycją ze względów medycznych wzrost ma znaczenie ze względów konstrukcyjnych statków kosmicznych. Na chwilę obecną (maj 2016) jedynym sposobem dostarczania astronautów na Międzynarodową Stację Kosmiczną jest rosyjski statek Soyuz, który jest przewidziany dla osób ze wzrostem z zakresu 150 do 190 cm :cite:`ISS-Spacecraft-Soyuz-TM` (wersje TM przed czerwcem 1999 miały ograniczenie od 164 do 182 cm). Z tego samego powodu do amerykańskiego korpusu astronautów przyjmowani są kandydaci o wzroście pomiędzy 62 i 75 cali :cite:`NASA-Astronaut-Requirements` co odpowiada 157,5 i 190,5 cm. Wymaganiem Europejskiej Agencji Kosmicznej w tej dziedzinie jest wzrost pomiędzy 153 a 190 cm :cite:`ESA-Astronaut-Training-Requirements`.

.. csv-table:: Wybrane parametry członków załogi statku kosmicznego Soyuz TM (zmodyfikowany po czerwcu 1999) :cite:`Soyuz-A-Universal-Spacecraft`
    :file: ../data/soyuz-requirements.csv
    :header-rows: 1

Powyższe parametry są weryfikowane podczas badań medycznych w procesie selekcji astronautów wykorzystując :cite:`ESA-Astronaut-Training-Requirements`:

- koło reńskie - MAT (Multi-Axis Tool),
- krzesła obrotowe,
- komory ciśnień,
- wirówka (centrifuge),
- lot samolotem.

Selekcja psychologiczna
-----------------------
Jednym z kluczowych elementów branych pod uwagę jest odporność na stres i umiejętność działania pod presją. Astronauta jako operator musi umieć realizować zadane czynności bez względu na okoliczności. Podążanie za procedurami w przypadku różnego rodzaju awarii i zdarzeń wyjątkowych jest absolutnie niezbędne. Procedury te zostały przygotowane przez lata praktyki i wszelkie odstępstwa mogą narazić członków załogi na niebezpieczeństwo lub śmierć.

Ponadto cechą pracy w warunkach kosmicznych jest przebywanie w małych pomieszczeniach pozbawionych okien (z wyjątkiem miejsc widokowych) w rzadko zmieniającym się towarzystwie. Kandydaci muszą umieć współistnieć w międzynarodowym środowisku, prowadzić badania i interakcje oraz komunikować się. Od kandydatów wymaga się stabilności psychicznej, braku uprzedzeń i dojrzałości emocjonalnej :cite:`FrenchBurgess2007`.

Jednym z kluczowych elementów szkolenia astronautów jest pobyt w różnych centrach szkolenia na świecie. Jest to związane z długim przebywaniem poza miejscem zamieszkania i w ciągłej separacji z rodziną. Sam pobyt na międzynarodowej stacji kosmicznej na chwilę obecną trwa zwykle do sześciu miesięcy, ale te czasy zdecydowanie się wydłużą ze względu na konieczność przygotowania do długotrwałych misji kosmicznych na Księżyc i Marsa :cite:`Kelly2017`, :cite:`Massimino2016`.

Ponadto dużą uwagę zwraca się na :cite:`ESA-Astronaut-Training-Requirements`:

- zdolność rozumowania,
- dobra pamięć,
- koncentracja,
- zręczność manualna,
- umiejętność przystosowania się do zmiennych warunków przestrzennych.

Idealny kandydat posiada :cite:`ESA-Astronaut-Training-Requirements`:

- wysoką motywację,
- elastyczność,
- towarzyskość,
- empatia,
- niski poziom agresji,
- stabilność emocjonalna,
- umiejętność długotrwałej współpracy w międzykulturowym środowisku,
- multidyscyplinarność.

Proces badań wstępnych jest prowadzony przez zespół wykwalifikowanych specjalistów z zakresu psychologii. Wśród pytań zadawanych przez ekspertów wymienić można te, które pojawiają się najczęściej podczas rekrutacji :cite:`Hadfield2013`, :cite:`Hermaszewski2013`, :cite:`Anderson2015`, :cite:`Massimino2016`, :cite:`Wolfe1979` (pytania są tłumaczone przez autora pracy):

- Dlaczego chcesz zostać astronautą?
- Opisz swoje mocne strony i jak je wykorzystujesz,
- Opisz swoje słabe strony i jak nad nimi pracujesz,
- Czy myślałeś kiedyś aby zabić swoją matkę?
- Jakie jest zastosowanie twojego doświadczenia?
- Czy masz dobrą świadomość sytuacyjną i osąd?
- Jak dobrze się komunikujesz?
- Czy jesteś graczem zespołowym?
- Czy przejawiasz inicjatywę w grupie?
- Czy jesteś osobą, która poświęca się dla pracy?
- Jaki jest balans pomiędzy twoją pokorą a ego?
- Czy umiesz naprawiać rzeczy (samochód, kran, ubikacja)?
- Jakie są twoje umiejętności operacyjne?
- Jak szybko adaptujesz się do nowego środowiska i ludzi?
- Jak radzisz sobie z ciągłymi zmianami?
- Czy nie masz zbyt intensywnej (narzucającej się) osobowości?
- Czy nie skupiasz się nadmiernie nad detalami?

Wielu kandydatów powiela utarty schemat. Agencje kosmiczne szukają osób, które są innowacyjne i potrafią wyróżnić się z grupy. Brak umiejętności przyswojenia zagadnień związanych z EVA, robotyką czy posługiwaniem się obcym językiem powoduje natychmiastową dyskwalifikację kandydata.

Idealny kandydat powinien pokazać:

- jak konsekwentnie stara się powiększać swoje umiejętności,
- jak stara się być lepszym,
- jest świadomy jakie cechy są wymagane na astronautę,
- nie boi się próbować nowych rzeczy,
- jak pracuje wysokowydajnie podczas stresu,
- potrafi szybko podejmować decyzje gdy konsekwencje mogą skutkować śmiercią,
- zdrowe ego (brak zarozumiałości).

Wszystkie licencje, szkolenia, edukacja, studia itp. muszą być ukończone przed datą końca aplikacji. Nieukończone rzeczy nie podlegają ocenie podczas selekcji :cite:`Massimino2016`. Rozmowy indywidualne prowadzone są przez obecnych astronautów oraz managerów wysokiego szczebla odpowiednich jednostek organizacyjnych agencji kosmicznych. Wytypowani kandydaci muszą zostać zaakceptowani przez dyrektorów agencji kosmicznych.

Powyższe pytania są tylko reprezentacyjnym przykładem kwestii poruszanych podczas rozmowy kwalifikacyjnej i mają na celu przedstawienie zachowania i myślenia kandydata. Komisja musi być również przekonana czy kandydat będzie dobrym reprezentantem agencji kosmicznej przez wiele następnych lat. Cała rozmowa osoby ubiegającej się o stanowisko astronauty sprowadza się do podstawowego i najważniejszego pytania:

- Czy chciałbym polecieć w kosmos z tą osobą?

Selekcja umiejętności technicznych i naukowych
----------------------------------------------

Jednym z najbardziej kluczowych elementów selekcji kandydatów na astronautów i kosmonautów jest dobór ze względu na umiejętności i doświadczenie. Obecnie Europejska Agencja Kosmiczna (podobny profil poszukiwany jest również w innych agencjach kosmicznych) poszukuje kandydatów wśród specjalizacji:

- naukowiec,
- inżynier,
- pilot,
- lekarz.

Każda z tych profesji ma swoje zalety przy prowadzeniu badań w środowisku kosmicznym. Obecnie agencje odchodzą od specjalizacji astronautów :cite:`Hadfield2013`, :cite:`Anderson2015` i każdy z członków załogi musi poznać wszystkie aspekty pracy na orbicie, tj. pilotowanie statków kosmicznych, prowadzenie badań naukowych, udzielanie pomocy medycznej i przeprowadzanie operacji, kwestie związane z manipulowaniem ramion robotycznych i dokonywanie spacerów kosmicznych, czyli tzw. EVA (ang. ExtraVehicular Activity). Astronauta czy kosmonauta staje się operatorem czyli wysoce wykwalifikowanym specjalistą w wykonywaniu starannie zaplanowanych czynności. To wymaga dużej wszechstronności od kandydata i umiejętności adaptowania się do zmieniających się warunków.

Selekcja ze względu na doświadczenie lotnicze
---------------------------------------------

Pilot-astronauta podczas misji specjalizuje się w prowadzeniu statków kosmicznych. W zakres jego obowiązków wchodzi pilotaż, odpowiedzialność za załogę i powodzenie misji, oraz dbanie o bezpieczeństwo na pokładzie. Pilot wspiera dowódcę w kontrolowaniu statku. Ponadto rola pilota może rozszerzyć się o zakres obowiązków związanych z przechwytywaniem i rozstawianiem satelit, korzystaniem z robotycznego ramienia - manipulatora, EVA oraz operacje związane z ładunkiem :cite:`NASA-Astronaut-Requirements`.

Doświadczenie lotniczne nie jest wymagane, ale wysoko pożądane :cite:`ESA-Astronaut-Training-Requirements`.

Przy specjalizacji jako pilot-astronauta amerykańska agencja NASA wymaga 1000 godzin nalotu jako dowódca statku powietrznego (PIC - Pilot-in-Command) na samolotach odrzutowych :cite:`NASA-Astronaut-Requirements`. W tym przypadku preferowane są osoby z doświadczeniem pilota testowego.

Wymagania dotyczące wzroku dla pilotów są zwiększone:

- 20/100 w widzeniu dalekim preferowane bez korekcji (okulary, soczewki),
- 20/20 w widzeniu z korekcją.

Zwiększone kryteria wzrostu:

- Minimalnie 58,5 cala (148,59 cm)
- Maksymalnie 76 cali (193,04 cm)

Selekcja astronautów w agencjach i organizacjach rządowych
==========================================================
Program poszukiwania kandydatów jest prowadzony przez rządy państw najbardziej zaawansowanych technicznie. Obecnie wiodącą rolę w tej dziedzinie pełnią następujące państwa:

- Stany Zjednoczone,
- Rosja,
- państwa zjednoczone w Europejskiej Agencji Kosmicznej,
- Chiny,
- Kanada.

Poniżej zaprezentowano proces rekrutacji

NASA - Narodowa Agencja Aeronautyki i Astronautyki (USA)
--------------------------------------------------------

Amerykańska agencja kosmiczna NASA organizuje rekrutację na kandydata na astronautę (ang. Astronaut Candidate) regularnie co dwa lata. Ostania tego typu rekrutacja miała miejsce na przełomie 2015/2016 roku i zakończyła się 15 lutego 2016 :cite:`NASA-Astronaut-Selection-Proces`. Dzięki zaangażowaniu mediów społecznościowych oraz innych środków masowego przekazu swoje aplikacje złożyło rekordowo dużo osób. Komisja rekrutacyjna będzie musiała rozpatrzyć 18000 podań i z tego grona wybrać 8-10 najlepszych kandydatów, którzy rozpoczną przygotowanie wstępne :cite:`NASA-Astronaut-Selection`.


.. csv-table:: Dotychczasowe selekcje astronautów NASA :cite:`Active-NASA-Astronauts`, :cite:`Inactive-NASA-Astronauts`
    :file: ../data/nasa-selections.csv
    :header-rows: 1


.. csv-table:: Lista aktywnych astronautów NASA :cite:`Active-NASA-Astronauts`
    :file: ../data/nasa-astronauts.csv
    :header-rows: 1


Klasy astronautów podobnie jak zespoły przydzielone do misji tworzą tzw. calss patch (ang. insygnia klasy) :cite:`Anderson2015`.

Roscosmos (Federacja Rosyjska)
------------------------------

Do końca roku 2015 agencja kosmiczna Roscosmos podlegała strukturom wojskowym Federacji Rosyjskiej i wcześniej Związkowi Radzieckiemu. Z tego powodu kandydaci na kosmonautów byli wybierani wśród oficerów sił powietrznych. Wraz ze zmianami organizacyjnymi z 31 grudnia 2015 Roscosmos przekształcił się w cywilną agencję zarządzaną na wzór amerykańskiej NASA :cite:`Cosmonauts-Biographical-Data`. Z tego powodu proces rekrutacji kosmonautów może ulec zmianie i w najbliższych latach wśród rosyjskich kosmonautów znajdzie się więcej cywili, naukowców i inżynierów.

ESA - Europejska Agencja Kosmiczna
----------------------------------

Jednym z warunków bycia astronautą ESA jest aby państwo narodowości kandydata było oficjalnym członkiem tej agencji. Ostatni proces rekrutacji Europejskiej Agencji Kosmicznej odbył się w maju 2008 oraz maju 2009 roku. Przedsięwzięcie prowadziła jednostka EAC (ang. European Astronaut Centre) w Kolonii w Niemczech. Wzięło w nim udział 8413 kandydatów. 20 maja 2009 sześciu nowych kandydatów na astronautów zostało przedstawionych na konferencji prasowej w siedzibie ESA w Paryżu. Kandydaci rozpoczęli swoje wstępne przeszkolenie 1 września 2009 roku. W tej selekcji wybrano następujących kandydatów :cite:`How-to-Become-an-ESA-Astronaut`, :cite:`International-Astronauts`:


.. csv-table:: Lista aktywnych astronautów ESA :cite:`European-Astronaut-Corps`
    :file: ../data/esa-astronauts.csv
    :header-rows: 1


JAXA - Japońska Agencja Eksploracji Kosmicznej
----------------------------------------------

CNSA - Agencja Kosmiczna Chińskiej Republiki Ludowej
----------------------------------------------------

CSA - Kanadyjska Agencja Kosmiczna
----------------------------------

*****
Wstęp
*****

    W emocji tej zawarta jest chyba, a może przede wszystkim, świadomość ogromnej odpowiedzialności, jaka spoczywa na mnie przed moimi rodakami, a także to, że lot ten wykonujemy dla dobra całej ludzkości. Robimy to w imię rozwoju nauki i postępu. Lot nasz to nie tylko wielka przygoda, ale trudna złożona praca w nowym, nierozpoznanym jeszcze środowisku pełnym niewiadomych i niebezpieczeństw. To także okazja uczestniczenia w czymś nowatorskim i niezwykłym, to możliwość uczestniczenia w realizacji eksperymentów naukowych, nad przygotowaniem których trudziły sie znane w świecie autorytety. Nie mogę zawieść oczekiwań uczonych i moich rodaków zawieść nie mogę.

    -- gen. Mirosław Hermaszewski, Ciężar Nieważkości :cite:`Hermaszewski2013`

Historia załogowych lotów kosmicznych sięga roku 1961 gdy 12 kwietnia rosyjski pilot Yuri Gagarin jako pierwszy przekroczył umowną granicę kosmosu, tzw. linię Kármána :cite:`Cordoba2004`. Od tego czasu w kosmosie wg. definicji FAI było 556 osób :cite:`Astronaut-Statistics`. W tym gronie znajduje się dwunastu amerykańskich astronautów, którzy postawili stopę na innym ciele niebieskim - na Księżycu. W ciągu czterdziestu lat od pierwszego lotu załogowego człowiek na stałe zaczął mieszkać na orbicie. Międzynarodowa stacja kosmiczna jest miejscem codziennej pracy dla sześciu astronautów i kosmonautów, którzy prowadzą badania naukowe w różnych dziedzinach technicznych, inżynieryjnych, biologicznych i chemicznych. Średni czas przebywania członka załogi na stacji wynosi sześć miesięcy.

W marcu 2016 Scott Kelly i Michaił Kornijenko powrócili z 340 dniowego pobytu na stacji ISS zapisując się w historii jako nieliczni ludzie z łącznym "nalotem" kosmicznym powyżej roku. Obecnie agencja kosmiczna NASA planuje lot człowieka na Marsa i misja Scotta Kelly była jednym z pierwszych etapów w tym programie. Głównym obszarem zainteresowania naukowców jest zbadanie wpływu mikrograwitacji na ciało ludzkie, układ kostny i mięśniowy, przemieszczenie płynów ustrojowych wewnątrz ciała oraz zmiany zachodzące w psychice ludzkiej podczas długotrwałej izolacji. Podczas pobytu na Międzynarodowej Stacji Kosmicznej (ISS) brat bliźniak Scotta Kelly'ego - Mark, również astronauta NASA, był poddawany identycznym badaniom na Ziemii. Dzięki unikalnej możliwości porównania wyników dwóch bliźniaków jednojajowych amerykańska agencja kosmiczna będzie w stanie bardzo dokładnie zbadać wpływ powyższych czynników na ciało ludzkie. Cykl adaptacji do grawitacji oraz badania po powrocie, którym byli poddani obaj bracia trwały do końca roku 2016. Wyniki analizy danych nadal są opracowywane :cite:`TwinsStudy2018`.

Aby rozważać temat dalszej eksploracji kosmosu agencje kosmiczne muszą rozwiązać problemy nie tylko medyczne jak wspomniane powyżej, ale również techniczne, tj.:

- efektywne systemy podtrzymywania życia (zamknięty obieg),
- obiegu i filtracji powietrza,
- usuwania dwutlenku węgla z powietrza,
- obieg wody technicznej i pitnej,
- systemy chłodzenia,
- pozyskiwanie i magazynowanie energii,
- przechowywanie oraz produkcja pożywienia w środowisku mikrograwitacji,
- zadania operacyjne i planowanie misji,
- ochrona przed mikrometeorytami,
- ochrona przed promieniowaniem kosmicznym,
- umiejętność pozyskiwania paliwa rakietowego z zasobów na innym ciele niebieskim.

Na chwilę obecną polityka głównych agencji kosmicznych skierowana jest w stronę Księżyca i programu Lunar Orbital Platform-Gateway (LOP-G) wcześniej znanego jako Deep Space Gateway (DSG) :cite:`DeepSpaceGateway2017`. Program jest następcą Międzynarodowej Stacji Kosmicznej, która planowo zostanie zdeorbitowana w 2024 roku. Stacja LOP-G jest wspólną inicjatywą: Europejskiej Agencji Kosmicznej (ESA), NASA, Rosyjskiej Agencji Kosmicznej - Roskosmos, Kanadyjskiej CSA, Japońskiej JAXA. Stacja orbitalna ma służyć jako laboratorium badań geologicznych i geofizycznych Księżyca, platforma dla załogowych i robotycznych lotów w stronę powierzchni naturalnego satelity oraz jako miejsce rozpoczęcia misji eksplorujących dalsze obiekty układu słonecznego, tj. Mars, Europa i Enceladus. Ponadto Europejska Agencja Kosmiczna (ang. *ESA - European Space Agency*) wraz z Roskosmos planują w 2030 roku :cite:`Moon-Village` zbudowanie w okolicach południowego bieguna stałej bazy na Księżycu w ramach tzw. Księżycowa Wioska (ang. *Moon Village*). Prace przygotowawcze do tego projektu już trwają. Europejskie Centrum Szkolenia Astronautów (ang. *EAC - European Astronaut Centre*) prowadzi projekt "Spaceship EAC" :cite:`Spaceship-EAC`, który ma na celu sprawdzenie gotowości (ang. *Proof of Concept*) obecnych technologii do tego przedsięwzięcia.

Kluczowym aspektem eksploracji kosmosu są załogowe loty kosmiczne. Aby skutecznie przygotować ekspertów do prowadzenia badań i działań operacyjnych konieczna jest restrykcyjna selekcja oraz przygotowanie załogi do trudnych warunków pozaziemskiej aktywności. Sam proces podstawowego przeszkolenia załogi trwa około dwa lata i składa się z pięciu głównych etapów:

- nauka języka,
- szkolenie z systemów robotycznych i manipulatorów, tj. Canadarm 2,
- szkolenie z systemów Międzynarodowej Stacji Kosmicznej,
- nauka spacerów kosmicznych (ang. *EVA - ExtraVehicular Activity*),
- nauka pilotażu samolotów odrzutowych oraz statków kosmicznych.

:numref:`figure-astronaut-career-lifecycle` prezentuje cykl kariery astronauty od jego selekcji, treningu podstawowego, wsparcia obecnie trwających misji po szkolenie do przydzielonej misji (ang. *mission specific training*).

.. figure:: /img/astronaut-career-lifecycle.png
    :name: figure-astronaut-career-lifecycle
    :align: center
    :scale: 75%

    Cykl kariery i szkoleń astronautów.


Definicje
=========
Agencje kosmiczne nazywają osoby wysyłane w kosmos w odmienny sposób. W większości przypadków jest to tłumaczenie lub analogia do frazy "osoba nawigująca w kosmosie" lub "osoba nawigująca w między gwiazdami". :numref:`table-spaceman-names` prezentuje konwencje przyjęte przez poszczególne agencje. W celu uproszczenia w poniższej pracy przyjmuje stosowanie nazewnictwa w języku polskim dla wszystkich nazw profesji. Ponadto słowo astronauta będzie wykorzystane jako zamiennik pozostałych.

.. csv-table:: Konwencje nazewnicze stanowiska osoby lecącej w kosmos w wybranych agencjach kosmicznych
    :name: table-spaceman-names
    :file: ../data/spaceman-names.csv
    :header-rows: 1

Problematyczna jest kwestia nazwy "kosmicznych nawigatorów" przyjętej przez Chińską Agencję Kosmiczną. W języku angielskim popularnie wykorzystywana stała się nazwa "taikonaut", która jest zbitką słów oznaczających w j. chińskim przestrzeń kosmiczną z dodanym sufixem *naut* (gr. żeglarz). Nazwa ta stanowi analogię do nazewnictwa kosmonautów, astronautów itp. Podobnie przyjęło się używać terminu "vyomanaut" w stosunku do Indyjskiego personelu. W chińskich oficjalnych dokumentach i prasie stosowane jest słowo "yǔ háng yuán" lub "háng tiān yuán" nie stanowiące połączenia dwóch języków.

Na osobny komentarz zasługuje nazwa pracy, która ze względu na specyfikę tematu jest trudna do przetłumaczenia na język polski. Angielska wersja tematu oddaje precyzyjniej charakter pracy "Astronaut Selection and Training Process for Long-Duration Space Flight and Extravehicular Activity". Termin *Extravehicular Activity (EVA)* odnosi się do aktywności astronautów poza statkiem lub habitatem kosmicznym. Więcej na ten temat w rozdziale :ref:`Szkolenie przygotowujące do spacerów kosmicznych`. Znaczenie tytułu pracy: "selekcja i proces szkolenia astronautów do długotrwałych lotów oraz spacerów kosmicznych" należy więc rozpatrywać jako "selekcja i proces szkolenia osób lecących na długotrwały lot kosmiczny, oraz przygotowanie do spacerów kosmicznych".

Niniejsza praca jest próbą analizy procesu szkolenia astronautów przez różne agencje kosmiczne do długotrwałych lotów kosmicznych w tym docelowo do stałej obecności człowieka na Księżycu, Marsie i dalszej eksploracji kosmosu.


Cel pracy
=========
Celem niniejszej pracy jest analiza procesu selekcji, przydziału do misji oraz treningu EVA w wybrancyh agencjach kosmicznych w celu zaproponowania programu szkolenia polskiego astronauty. W ramach pracy autor przybliży proces, który jest wdrożony w agencjach NASA, ESA, CSA, Roskosmos, JAXA i CNSA wraz z analizą infrastruktury szkoleniowej i przedstawi propozycję programu, oszacowany budżet oraz zakres zasobów koniecznych do realizacji przedsięwzięcia.


Główne problemy i hipotezy badawcze
===================================
Długotrwałe kosmiczne loty załogowe wymagają rozwiązania wielu problemów inżynieryjnych oraz stworzenia technologii, których aplikacja znajduje się również w innych dziedzinach. Przez inwestycję w sektor kosmiczny państwo rozwija gospodarkę i stymuluje rozwój technologiczny. Na każde €1 zainwestowane w tym segmencie szacowany jest zwrot w wysokości €6 w postaci dochodów bezpośrednich, pośrednich i indukowanych :cite:`ESASpaceSolidInvestment2012`.

Bezpośrednim przykładem wykorzystania technologii opracowanych dzięki lub w ramach rozwoju programów kosmicznych jest m.in. nawigacja satelitarna, telekomunikacja, telemedycyna i robotyka. Urządzenia i aparaty matematyczne tj. filtr Kalmana stworzony na potrzeby programu Apollo znajdują zastosowanie w każdym aspekcie życia i są szeroko używane a ich wpływ jest niewymierny.

Poza kwestiami ekonomicznymi programy kosmiczne pozwalają również na wykształcenie kadry, stworzenie infrastruktury oraz zagospodarowanie przyszłych inżynierów i naukowców edukowanych na uczelniach w kraju. Polska ze względu na brak programu astronautycznego nie posiada kompetencji w tym temacie. Od czasu przystąpienia kraju do Europejskiej Agencji Kosmicznej 19 listopada 2012 roku kraj jest stale niedoreprezentowany w kwestii zatrudnienia kadry. W roku 2017 jest to 12 osób.

Sektor prywanty przyspiesza eksplorację kosmosu co widać na przykładzie rynku amerykańskiego gdzie firmy tzw. "New Space" m.in. SpaceX, Blue Origin, Virgin Gallactic oraz te "old space": United Launch Alliance, Orbital ATK, Boeing, Lockheed Martin bardzo intensywnie inwestują w rozwój technologii kosmicznych oraz w załogowe loty. Ten trend można obserwować również w Polsce gdzie od akesji Polski w ESA wciąż powstają i rozwijają się nowe organizacje prywatne. Dzięki komercjalizacji dostępu do przestrzeni kosmicznej i powierzeniu transportu towarów oraz osób na niską orbitę ziemską (ang. *LEO - Low Earth Orbit*) agencje kosmiczne będą w stanie zainwestować czas i pieniądze w eksplorację głębokiej przestrzeni kosmicznej (ang. *deep space*) oraz badania planetarne i R&D (badania i rozwój) materiałów, konstrukcji i technologii, które dla sektora prywatnego nie są źródłem dochodów.

W Polsce powstaje zalążek programu astronautycznego. Wraz z budową habitatu Lunares w Pile, który umożliwia prowadzenie badań nad zachowaniem w izolacji, nad przygotowaniem technologii systemów podtrzymywania życia oraz opracowaniem procedur operacyjnych dla przyszłych załogowych misji księżycowych oraz marsjańskich. Jest to jedyne tego typu laboratorium w Europie oraz jedno z sześciu na świecie. Polska posiada również dostęp do głębokich basenów, infrastruktury szkolenia z ratownictwa morskiego, kadrę składającą się z byłych żołnierzy sił specjalnych gotowych pomóc w szkoleniach przetrwania oraz unikalną wirówkę przeciążeniową jedną z jedenastu tego typu na świecie. Ponadto habitat Lunares zbudowany jest przy betonowym pasie startowym 2,5 km lotniska w Pile (ICAO: EPPK), a firma, która wybudowała bazę ma również własny samolot i obecnie kształci kadrę instruktorów lotniczych.

Polska jest w stanie partycypować w programie szkolenia astronautów i posiada zasoby aby częściowo przeprowadzić szkolenie astronautów na terenie kraju. Taki wkład pozwoli uzyskać ulgi przy partycypacji państwa w budżecie załogowych lotów (ang. *HSF - Human Space Flight* i programu ISS).

Posiadanie astronautów jest prestiżem na skalę międzynarodową, a rozwój technologii, poziomu nauki i infrastuktury jest z tym skorelowany.

Podsumowując: dzięki otworzeniu polskiego programu przygotowującego do lotów w kosmos obywateli Polski, można wymienić następujące korzyści:

- aplikacja technologii wytworzonych w ramach programu HSF może stymulować ekonomię i gospodarkę,
- rozwój infrastruktury i kadry szkoleniowej (zagospodarowanie inżynierów kosminczych kształconych w Polsce),
- stworzenie kompetencji w ramach HSF,
- współpraca z sektorem prywatnym,
- wykorzystanie parytetu reprezentacyjnego Polski w ESA,
- stworzenie w Polsce jedynego w Europie habitatu - wkład w przyszłe misje załogowe na Księżyc i Mars,
- Polska jest w stanie stworzyć program oraz infrastrukturę szkoleniową pozwalającą na odbycie części szkolenia astronautów ESA (w tym przyszłego Polskiego astronauty) na terytorium kraju,
- prestiż na arenie międzynarodowej ze względu na fakt posiadania astronauty,
- działalność edukacyjna i popularyzująca obszar S.T.E.M. wśród dzieci i młodzieży,
- rozwój m.in. nauki, medycyny i robotyki w Polsce.

Niniejsza praca poprzez analizę procesu selekcji, programów szkolenia oraz infrastruktury treningowej podejmuje próbę wykazania, iż:

- Polska jest w stanie stoworzyć infrastrukturę szkoleniową i uczestniczyć w programie astronautycznym,
- stworzenie programu szkolenia i jego wdrożenie pozwoli na obniżenie kosztów posiadania polskiego astronauty,
- bogata i unikalna infrastuktura w polsce pozwala na obniżenie kosztów i optymalizację procesu szkolenia  europejskich astronautów,
- Polska zyska na stworzeniu programu oraz posiadaniu astronauty.


Metoda, techniki badawcze oraz procedura badań
==============================================
Praca jest próbą analizy jakościowej procesów szkolenia astronautów w wybrancych agencjach kosmicznych, tj. NASA, ESA, CSA, JAXA, Roskosmos i CNSA wraz z przeglądem infrastruktury szkoleniowej. Publikacja ma na celu zaproponowanie rozwiązań tj. wykazanie miejsc udziału Polski w procesie szkolenia obecnych i przyszłych astronautów ESA jak również zaproponowanie programu szkolenia Polskiego astronauty.

W procesie opracowywania materiałów niniejszej publikacji autor, korzystając z faktu, iż jest etatowym pracownikiem Europejskiej Agencji Kosmicznej miał możliwość dokładnej analizy faktów oraz przeprowadzenia rozmów z astronautami, dyrektorem ds. lotów załogowych i eksploracji robotycznej (ang. *HRE - Human Spaceflight and Robotic Exploration*), kontrolerami lotów jak również z trenerami astronautów.

Procesowi analizy poddany jest każdy etap selekcji, szkolenia do długotrwałych lotów kosmicznych oraz EVA jak również inrastruktura naziemna i kosmiczna. Na podstawie porównania z literaturą naukową, rozmów z ww. osobami oraz próbie odtworzenia procesu szkolenia astronautów w ramach zalążka programów załogowych w Polsce (za co autor wraz z dr Agatą Kołodziejczyk i firmą Space Garden uzyskał medal Kopernikański) wybrano kluczowe elementy w procesie. Ponadto korzystając z empirycznego poznania procesu od środka w ramach dwóch symulacji Księżycowych i jednej Marsjańskiej autor może przekazać subiektywne odczucia w doborze parametrów jakościowych

W ramach procedury badań poddano analizie NASA, ESA, CSA, JAXA, Roskosmos i CNSA wraz z ich obecnym oraz historycznym programem selekcji i szkolenia. Poddano analizie również profile wszystkich 556 osób, które przekroczyły umowną granicę kosmosu. Przeanalizowano dane z lotów krótkich, długotrwałych oraz księżycowych jak również dane z EVA. Ponadto zestawiono informacje dotyczące infrastruktury naziemnej oraz lotniczej.

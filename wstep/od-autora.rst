Od Autora
=========

Na wstępie chciałbym zaznaczyć, że nie jestem astronautą. Pracowałem w Europejskiej Agencji Kosmicznej i mam wykształcenie inżynieryjne oraz kosmonautyczne, skończyłem także kilka studiów podyplomowych (Medycyna Ekstremalna, Geofizyka Stosowana, Zarządzanie Ruchem Lotniczym, Radiobiologia, Chemia Analityczna [w trakcie]). Przez ponad 10 ostatnich lat śledziłem proces selekcji i szkolenia astronautów we wszystkich agencjach kosmicznych na świecie. Przeczytałem ponad 30 biografii astronautów i spotkałem 22 ludzi, którzy polecieli w kosmos. Wiedza zebrana w taki sposób pozwoliła mi na budowę własnego centrum przygotowania do lotów i stworzenia programów treningów analogicznych.

Analog Astronaut Training Center (https://www.astronaut.center) zajmuje się rozwojem bioastronautyki oraz misjami analogowymi. Prowadzimy również działalność edukacyjną. Można komercyjnie uczestniczyć w naszych szkoleniach. Jesteśmy także zaangażowani w projekt Polskiego Programu Astronautycznego (http://www.astronauta.pl).

Ta książka jest podsumowaniem wielu lat zbierania i porządkowania informacji na temat astronautów. Mam nadzieję, że może kiedyś stojąc na Księżycu albo na Marsie zatelefonujesz do mnie aby podziękować ;)

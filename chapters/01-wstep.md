---
categories: chapter
---

# Wstęp

Hisotria załogowych lotów kosmicznych sięga roku 1961 gdy 12 kwietnia rosyjski pilot Yuri Gagarin jako pierwszy przekroczył umowną granice kosmosu, tzw. linię Kármán. Od tego czasu podobnego wyczynu dokonało około 536 osób. W tym gronie znajduje się 12 amerykańskich astronatów, którzy postawili stopę na innym ciele niebieskim, tj. Księżycu. W 40 lat od tego wydarzenia człowiek na stałe zaczął mieszkać na orbicie. Międzynarodowa stacja kosmiczna gości na swoim pokładzie 3, a w szczytowym momencie 6 astronautów i kosmonautów, którzy prowadzą badania naukowe w bardzo wielu dziedzinach techniczynch, inżynieryjnych, biologicznych i chemicznych. Średni czas przebywania członka załogi na stacji wynosi 6 miesięcy.

W marcu 2016 Scott Kelly i Mikhail Korniyenko wrócili z 340 dniowego pobytu na stacji zapisując się w historii jako nieliczni ludzie z łącznym "nalotem" kosmicznym powyżej roku. Obecnie agencja kosmiczna NASA planuje lot człowieka na Marsa i misja Scotta Kelly była jednym z pierwszych etapów w tym programie. Głownym obszarem zainteresowania naukowców jest zadanie wpływu mikrograwitacji na ciało ludzkie, układ kostny i mięśniowy, przemieszczenie płynów ustrojowych wewnątrz ciała oraz same zmiany zachodzące w psychice ludzkiej przy izolacji od czynników środowiskowych przebywając w niezmiennym zespole. Scott Kelly ma brata bliźniaka, również astronautę, który pozostał na Ziemii i był poddawany identycznym badaniom. Cykl adaptacji do grawitacji oraz badania po powrocie, którym poddani będą obaj bracia potrwają do końca roku 2016.

Aby móc pomyśleć na temat dalszej eksploracji kosmosu agencje kosmiczne muszą rozwiązać bardzo dużo problemów nie tylko medycznych jak tem wspomniane powyżej, ale również technicznych:

- efektywne systemy podtrzymywania życia,
- obiegu i filtracji powietrza,
- usuwania dwutlenku węgla z powietrza,
- obieg wody techniczej i pitnej,
- systemy chłodzenia,
- pozyskiwanie i magazynowanie energii,
- przechowywanie pożywienia,
- pozyskiwanie lub posiadanie wystarczającego zapasu paliwa rakietowego.

Obecnie agencje kosmiczne wielu państw coraz częściej wypowiadają się na temat planów długotrwałych misji człowieka w kosmosie. Wspomniana NASA planuje wylot na Marsa z wcześniejszą misją "Asteroid Redirect Mission", która ma na celu pozyskanie głazu z asteroidy i umieszczenie go na orbicie okołoksiężycowej. Następnie na niego zostanie wysłana załoga aby dokonać poboru próbek powierzchni oraz badań geologicznych. Europejka Agencja Kosmiczna (ang. ESA - European Space Agency) wraz z Roscosmos (Rosyjska Agencja Kosmiczna) planują w 2030 roku zbudowanie w okolicach połudiowego bieguna permanentnej osady człowieka na Księżycu. Prace przygotowawcze do tego projektu już trwają. Europejskie Centrum Szkolenia Astronautów (ang. EAC - European Astronaut Centre) ogłosiło projekt "Spaceship EAC", który ma na celu sprawdzenie gotowości (ang. Proof of Concept) obecnych technologii do tego przedsięwzięcia. Ponadto w ostatnich miesiącach chińska agencja kosmiczna zapowiedziała budowę stacji orbitalnej.

Jednym z najważniejszych ogniw całego programu pobytu człowieka poza Ziemią jest selekcja i przygotowanie załogi do trudnych warunków pozaziemskiej aktywności. Sam proces podstawowego przeszkolenia załogi trwa 2 lata i składa się z czterech etapów:

- nauka języka,
- przeszkolenie z systemów międzynarodowej stacji kosmicznej,
- nauka spacerów kosmicznych (ang. EVA - Extra Vechicular Activity),
- nauka pilotażu samolotów odrzutowych.

Niniejsza praca jest próbą podumowania procesu przygotowania astronautów i kosmonautów do długotrwałych lotów kosmicznych.

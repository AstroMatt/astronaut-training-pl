Testowanie sprzętu i pomoc w opracowywaniu nowych rozwiązań inżynieryjnych
==========================================================================

Ze względu na bardzo obszerne przeszkolenie i doświadczenie zdobyte na orbicie astronauci, którzy powrócili z misji a nie zostali przypisani do następnej zwykle zajmują się testowaniem sprzętu. Agencje kosmiczne dzięki ich sugestiom i ekspertyzie są w stanie jeszcze lepiej przygotowywać kolejne przedsięwzięcia. Wśród typowych zadań podczas należących do astronautów można wymienić:

- testowanie nowych narzędzi wykorzystywanych podczas spacerów kosmicznych,
- testowanie łazików i pojazdów do wykorzystania na innych planetach,
- prace przy tworzeniu i testowaniu nowych skafandrów kosmicznych zarówno do zastosowań IVA jak i EVA,
- uczestnictwo przy opracowywaniu poprawek i ulepszeń do modułów międzynarodowej stacji kosmicznej,
- testowanie nowych systemów, trenażerów i symulatorów.

Przykładem tego ostatniego może być kanadyjski astronauta Jeremy Hansen, który będąc z zawodu pilotem samolotu CF-18 przeszedł kolejne intensywne szkolenie lotnicze w Flight Research Laboratory, NRC, Kanada. Gdzie nauczył się pilotować zmodyfikowaną wersję śmigłowca Bell 205 przekształconą w symulator lądownika Księżycowego. Rozwój tego rozwiązania pozwoli na wykorzystanie maszyny w szkoleniu przyszłych astronautów, których zadaniem będzie powrót na Księżyc czy lądowanie na Marsie :cite:`CSAAstronautsFAQ`.

W Polsce jest wiele organizacji tj. Instytut Technologii Wojsk Lotniczych (ITWL) prowadzących badania nad nowatorskimi rozwiązaniami lotniczymi. W ramach zacieśnienia współpracy z agencjami kosmicznymi ośrodek ten mógłby stanowić podstawowe miejsce testowania nowych rozwiązań oraz opracowywania innowacyjnych systemów symulujących lądowanie na Księżycu lub Marsie jak również poruszanie się i nawigację w terenie pozaziemskim.

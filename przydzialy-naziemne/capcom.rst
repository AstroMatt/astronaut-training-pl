Praca jako Capsule Communicator (CAPCOM)
========================================

Obszerną część zadań astronauty na Ziemi stanowi praca jako kontroler misji komunikujący się z załogą (ang. *CAPCOM - Capsule Communicator*). To stanowisko w ramach kontroli misji (ang. *MCC - Mission Control Center*) jest zarezerwowane dla jedynej osoby prowadzącej korespondencję z astronautami na orbicie. Instytucję CAPCOM wprowadzono aby ograniczyć chaos komunikacyjny i ilość sprzecznych informacji, które docierają do załogi. Tradycyjnie od czasów programu Mercury w strukturach kontroli misji tę rolę pełni jedynie astronauta, gdyż "tylko astronauta posiadający takie samo przeszkolenie i doświadczenie jest w stanie najlepiej komunikować w sytuacji kryzysowej" :cite:`Wolfe1979`.

Przykładem dobrej komunikacji i efektywnego wykorzystania doświadczenia załogi może być praca astronautów Europejskiej Agencji Kosmicznej podczas EVA, które odbyło się w styczniu 2017 roku. Podczas tego wydarzenia astronauta Luca Parmitano wspierał Thomasa Pesqueta w wypełnieniu zadań, a dzięki temu udało się osiągnąć wszystkie założone cele dla tego EVA na dużo przed czasem.

Uczestnictwo w roli CAPCOM wymaga stałego kontaktu z załogą w kosmosie. Jednakże aby przygotować astronautów do specyficznego języka, skrótów myślowych i akronimów używanych przy lotach załogowych można wykorzystać infrastrukturę obecnie istniejącą w kraju.
